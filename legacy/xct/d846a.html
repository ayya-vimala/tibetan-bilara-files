<!DOCTYPE html>
<html>
<head>
<meta charset='UTF-8'>
<meta name='author' content='84000'>
<title></title>
</head>
<body>
<article id='d846a' lang='xct'>
<header>
<ul>
<li class='division'>སྡེ་དགེ 846a</li>
</ul>
</header>
<p>རྒྱུད་གསུམ་པ། ཚངས་པ་བརྒྱ་བྱིན་རྒྱལ་ཆེན་ལྷ་དང་ཀླུ། །</p>
<p>གནོད་སྦྱིན་དྲི་ཟ་ལྟོ་འཕྱེ་ལྷ་མ་ཡིན། །</p>
<p>གསེར་འདབ་གྲུལ་བུམ་མིའམ་ཅི་ལ་སོགས། །</p>
<p>སེམས་ཅན་གང་དག་བདེ་གཤེགས་སྲས་རྣམས་དང་། །</p>
<p>ནོར་བདུན་ཕུན་སུམ་དཔལ་བཞེད་ཀུན་གསོན་ཅིག །སངས་རྒྱས་བཅོམ་ལྡན་ཡོན་ཏན་བསམ་མི་ཁྱབ། །</p>
<p>དམ་པའི་ཆོས་ཀྱི་ཡོན་ཏན་བསམ་མི་ཁྱབ། །</p>
<p>འཕགས་པའི་དགེ་འདུན་ཡོན་ཏན་བསམ་མི་ཁྱབ། །</p>
<p>དཀོན་མཆོག་བསམ་མི་ཁྱབ་ལ་མངོན་དད་པའི། །</p>
<p>རྣམ་སྨིན་བླ་ན་མེད་པའང་བསམ་མི་ཁྱབ། །</p>
<p>བསྐལ་པ་བྱེ་བ་ཁྲག་ཁྲིག་བགྲང་བར་ཡང་། །</p>
<p>དཀོན་མཆོག་མཚན་ཐོས་ཙམ་ཡང་རྙེད་དཀའ་བས། །</p>
<p>བརྒྱ་ལམ་ལན་ཅིག་ཁོམ་ལྡན་ལུས་རྙེད་རྣམས། །</p>
<p>རྫུ་འཕྲུལ་དད་པའི་ཤུགས་ཀྱིས་འདིར་གཤེགས་ཏེ། །</p>
<p>རྣམ་པར་གྲོལ་བའི་རིན་ཆེན་སྣ་ཚོགས་གླིང་། །</p>
<p>ཟབ་མོ་རྒྱལ་བའི་བཀའ་ལ་ཀུན་གསོན་ཅིག །བསྔོ་བ་གང་དག་དམ་ཆོས་ལྷུར་ལེན་འདིར་འདུས་པ། །</p>
<p>ལྷ་ཀླུ་གནོད་སྦྱིན་ལ་སོགས་མཐུ་ཆེན་རྣམས། །</p>
<p>ཆོས་ཀྱི་བསོད་ནམས་ཤས་ཀྱང་ཁྱེད་བཞེས་ཏེ། །</p>
<p>གཟི་བྱིན་འཁོར་འཕེལ་དགོངས་པ་གྲུབ་པར་བསྔོ། །</p>
<p>གསུང་རབ་བདུད་རྩིའི་རྗེས་སུ་བསྒྲུབ་མཛོད་ལ། །</p>
<p>གང་ལ་ཅི་རིགས་སོ་སོར་དཔལ་བསྐྱེད་ཅིང་། །</p>
<p>དེ་བཞིན་གཤེགས་པའི་བསྟན་པ་བསྲུང་བར་གསོལ། །</p>
<p>རྒྱུད་གསུམ་པ་རྫོགས་སོ།།</p>
<footer>
<p>Text sourced from the 84000 Project.</p>
<p>These works are provided under the protection of a Creative Commons CC BY-NC-ND (Attribution - Non-commercial - No-derivatives) 3.0 copyright. It may be copied or printed for fair use, but only with full attribution, and not for commercial advantage or personal compensation. For full details, see the <a href='https://github.com/84000/all-data/blob/master/Terms_of_Use.md' target='_blank'>documentation for Terms of Use</a>.</p>
<p>Prepared for SuttaCentral by <span class='editor'>Ven. Vimala</span>.</p>
</footer>
</article>
</body>
</html>