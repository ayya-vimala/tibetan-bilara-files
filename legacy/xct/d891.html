<!DOCTYPE html>
<html>
<head>
<meta charset='UTF-8'>
<meta name='author' content='84000'>
<title></title>
</head>
<body>
<article id='d891' lang='xct'>
<header>
<ul>
<li class='division'>སྡེ་དགེ 891</li>
</ul>
</header>
<p>༄༅༅། །</p>
<p>རྒྱ་གར་སྐད་དུ། ཨཱརྱ་ཨཱ་པ་ར་ཎ་བི་སྐཾ་བྷི་ནཱ་མ་དྷཱ་ར་ཎཱི། བོད་སྐད་དུ། འཕགས་པ་སྒྲིབ་པ་རྣམ་པར་སེལ་བ་ཞེས་བྱ་བའི་གཟུངས། སངས་རྒྱས་ལ་ཕྱག་འཚལ་ལོ། །</p>
<p>ཆོས་ལ་ཕྱག་འཚལ་ལོ། །</p>
<p>དགེ་འདུན་ལ་ཕྱག་འཚལ་ལོ། །</p>
<p>དེ་རྣམས་ལ་ཕྱག་འཚལ་ནས་འཕགས་པ་སྒྲིབ་པ་རྣམ་པར་སེལ་བའི་གཟུངས་འདི་བརྗོད་པར་བྱའོ། །</p>
<p>འདི་ལྟ་སྟེ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྒྲིབ་པ་རྣམ་པར་སེལ་བའི་སྙིང་པོ་འདི་ལན་བདུན་བརྗོད་ན། ལུས་བརྒྱུད་པའི་སྡིག་པ་ཐམས་ཅད་འབྱང་ཞིང་འཆི་བའི་དུས་སུ་བདེ་བ་ཉིད་དུ་དུས་བྱེད་པར་འགྱུར་རོ། །</p>
<p>ཨོཾ་ཤྭེ་ཏ་ཝ་ར་བི་ཛ་ལི་ནེ་སྭཱ་ཧཱ། བྱང་ཆུབ་སེམས་དཔའ་སེམས་དཔའ་ཆེན་པོ་སྒྲིབ་པ་རྣམ་པར་སེལ་བའི་སྙིང་པོ་འདི་ཉིན་ལན་བདུན་མཚན་ལན་བདུན་བརྗོད་ན་ལས་བརྒྱུད་མར་བསགས་པའི་སྡིག་པ་ཐམས་ཅད་འབྱང་ཞིང་འཆི་བའི་དུས་སུ་གནད་གཅོད་པའི་སྡུག་བསྔལ་དྲག་པོ་མི་འབྱུང་ངོ་། །</p>
<p>བདེ་བ་ཉིད་དུ་དུས་བྱེད་པར་འགྱུར་རོ། །</p>
<p>ཨོཾ་སརྦ་ཨཱ་བ་ར་ཎ་བི་སྐཾ་བྷི་ནེ་སྭཱ་ཧཱ། སངས་རྒྱས་སྲས་དང་བཅས་པ་དེ་དག་རྣམས་ལ་བཤོས་གཙང་ལ་སོགས་པའི་མཆོད་པས་ཡང་དག་པར་མཆོད་ན་ཡང་གང་ཟག་དེ་འཆི་བའི་དུས་སུ་ནད་དང་ཟུག་རྔུ་དང་བྲལ་ཏེ། བདེ་བ་ཉིད་དུ་དུས་བྱེད་ཅིང་། ཚེ་འཕོས་ནས་ཀྱང་སུམ་ཅུ་རྩ་གསུམ་མམ། འཐབ་བྲལ་ལམ། དགའ་ལྡན་གྱི་ལྷའི་ནང་དུ་སྐྱེ་ཞིང་། བདེ་བ་ཉིད་དུ་འཚོ་བར་འགྱུར་རོ། །</p>
<p>དགེ་སློང་ཕ་དང་དགེ་སློང་མ། །</p>
<p>དགེ་བསྙེན་ཕ་དང་དགེ་བསྙེན་མས། །</p>
<p>དུས་ཚིགས་གཟའ་སྐར་མ་བརྩིས་ཤིང་། །</p>
<p>ཁྲུས་དང་གཙང་སྦྲ་མ་བྱས་ཀྱང་། །</p>
<p>རིག་པ་ལ་ནི་གནས་པས་འགྲུབ། །</p>
<p>གང་དག་མོས་པ་མེད་འགྱུར་བས། །</p>
<p>འགྲུབ་ཉིད་དུ་ནི་ཡོང་མི་འགྱུར། །</p>
<p>དེ་བས་ཤིན་ཏུ་མོས་གུས་བྱའོ། །</p>
<p>འཕགས་པ་སྒྲིབ་པ་རྣམ་པར་སེལ་བའི་གཟུངས་རྫོགས་སོ།།</p>
<footer>
<p>Text sourced from the 84000 Project.</p>
<p>These works are provided under the protection of a Creative Commons CC BY-NC-ND (Attribution - Non-commercial - No-derivatives) 3.0 copyright. It may be copied or printed for fair use, but only with full attribution, and not for commercial advantage or personal compensation. For full details, see the <a href='https://github.com/84000/all-data/blob/master/Terms_of_Use.md' target='_blank'>documentation for Terms of Use</a>.</p>
<p>Prepared for SuttaCentral by <span class='editor'>Ven. Vimala</span>.</p>
</footer>
</article>
</body>
</html>