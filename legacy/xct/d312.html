<!DOCTYPE html>
<html>
<head>
<meta charset='UTF-8'>
<meta name='author' content='84000'>
<title></title>
</head>
<body>
<article id='d312' lang='xct'>
<header>
<ul>
<li class='division'>སྡེ་དགེ 312</li>
</ul>
</header>
<p>༄༅༅། །</p>
<p>རྒྱ་གར་སྐད་དུ། ཨཱརྱ་བཻ་ཤཱ་ལཱི་པྲ་བེ་ཤ་མ་ཧཱ་སཱུ་ཏྲ། བོད་སྐད་དུ། འཕགས་པ་ཡངས་པའི་གྲོང་ཁྱེར་དུ་འཇུག་པའི་མདོ་ཆེན་པོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །</p>
<p>འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་འདམ་བུའི་ཁྲོད་ན་གཟིངས་པའི་འདུག་གནས་ན་བཞུགས་ཏེ། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ་ཡངས་པའི་གྲོང་ཁྱེར་ག་ལ་བ་དེར་འདོང་ངོ་། །</p>
<p>བཙུན་པ་དེ་ལྟར་བགྱིའོ་ཞེས་གསོལ་ནས། ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ཀྱི་ལྟར་ཉན་ཏོ། །</p>
<p>དེ་ནས་བཅོམ་ལྡན་འདས་ཡུལ་བྲྀ་ཛིར་རྒྱུ་ཞིང་གཤེགས་ཏེ། ཡངས་པའི་གྲོང་ཁྱེར་དུ་བྱོན་ནས། ཡངས་པའི་གྲོང་ཁྱེར་གྱི་ཨ་མྲ་སྲུང་བའི་ཚལ་ན་བཞུགས་སོ། །</p>
<p>དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ་ཡངས་པའི་གྲོང་ཁྱེར་དུ་སོང་ལ་ཕྱིན་ནས་སྒོའི་ཐེམ་པ་ལ་རྐང་པ་ཞོག་སྟེ། གསང་སྔགས་ཀྱི་གཞི་འདི་དག་དང་། ཚིགས་སུ་བཅད་པ་འདི་དག་སྨྲོས་ཤིག །བི་ས་ར་ཏ། བི་ས་ར་ཏ། བི་ས་ར་ཏ། བི་ས་ར་ཏ། སངས་རྒྱས་འཇིག་རྟེན་ལ་ཐུགས་བརྩེ་བ་ཅན་གྱིས་བཀའ་སྩལ་ཏོ། །</p>
<p>སངས་རྒྱས་ཐམས་ཅད་ཀྱིས་དགོངས་པ། རང་སངས་རྒྱས་ཀྱིས་བསམས་པ། དགྲ་བཅོམ་པ་ཐམས་ཅད་ཀྱིས་བསམས་པ། སློབ་པ་ཐམས་ཅད་ཀྱིས་བསམས་པ། ཉན་ཐོས་ཐམས་ཅད་ཀྱིས་བསམས་པ། བདེན་པའི་ཚིག་དང་ལྡན་པ་ཐམས་ཅད་ཀྱིས་བསམས་པ། ཆོས་ཀྱིས་བསམས་པ། ཚངས་པས་བསམས་པ། ཚངས་པ་སོ་སོས་བསམས་པ། འདོད་པའི་དབང་ཕྱུག་གིས་བསམས་པ། དབང་པོས་བསམས་པ། ལྷས་བསམས་པ། ལྷ་མ་ཡིན་གྱི་དབང་པོས་བསམས་པ། ལྷ་མ་ཡིན་ཐམས་ཅད་ཀྱིས་བསམས་པ། ལྷ་མ་ཡིན་གྱི་མངག་གཞུག་པས་བསམས་པ། འབྱུང་པོ་ཐམས་ཅད་ཀྱིས་བསམས་པ། བི་ས་ར་ཏ། བི་ས་ར་ཏ། བི་ས་ར་ཏ། བི་ས་ར་ཏ། སངས་རྒྱས་འཇིག་རྟེན་ལ་ཐུགས་བརྩེ་བ་ཅན་གྱིས་བཀའ་སྩལ་ཏོ། །</p>
<p>མུན་ཙྪ་ཏ། མུན་ཙྪ་ཏ། མ་འདུག་ཤིག །ཡམས་ཀྱི་ནད་རྣམ་པར་ཞི་བར་གྱུར་ཅིག །ནི་ར་ག་ཙྪ་ཏ། ནི་ར་ག་ཙྪ་ཏ། ནིར་ག་ཙྪ་ཏ། ནི་ར་གཙྪ་ཏ། ནི་ར་ག་ཙྪ་ཏ། སངས་རྒྱས་ལྷ་ཆེན་པོ་ལྷའི་ཡང་ལྷ། ལྷའི་བླ་མ་ཡང་གཤེགས་ཤིང་། དབང་པོ་དང་བཅས་པའི་ལྷ་རྣམས་དང་། ཚངས་པ་དང་བཅས་པའི་ལྷ་རྣམས་དང་། སྐྱེ་དགུའི་དབང་པོ་དང་བཅས་པ་རྣམས་དང་། འཇིག་རྟེན་སྐྱོང་བ་བཞི་པོ་དག་ཀྱང་འོང་། ལྷ་འབུམ་ཕྲག་དུ་མ་དག་དང་། ལྷ་མ་ཡིན་གྱི་དབང་པོ་རྣམས་དང་། ལྷ་མ་ཡིན་འབུམ་ཕྲག་དུ་མ་དག་ཀྱང་འོང་། བཅོམ་ལྡན་འདས་ལ་མངོན་པར་དད་པའི་འབྱུང་པོ་འབུམ་ཕྲག་དུ་མ་དག་ཀྱང་སེམས་ཅན་ཐམས་ཅད་ཀྱི་དོན་གྱི་ཕྱིར་འོང་སྟེ། །</p>
<p>དེ་དག་གིས་ཁྱེད་རྣམས་ལ་གནོད་པ་ཆེན་པོ་བྱེད་པར་འགྱུར་དུ་འོང་གིས། ནི་ར་གད་ཙྪ་ཏ། ནིར་གད་ཙྪ་ཏ། ནི་ར་གད་ཙྪ་ཏ། ནི་ར་ར་གད་ཙྪ་ཏ། ནི་ར་གད་ཙྪ་ཏ། མྱུར་དུ་བྱེར་ཅིག་ཁྱེད་ཅག་ལས་གང་དག་སྡང་བའི་སེམས་དང་ལྡན་པ་དེ་དག་ནི་ཕུང་བར་གྱུར་ཅིག །གང་དག་བྱམས་པའི་སེམས་དང་ལྡན་ཞིང་ཉེས་པར་མི་འདོད་ལ་སྲུང་བར་འཇུག་པར་འདོད་པ་དེ་དག་ནི་འཁོད་ཅིག །ལུས་ལ་ཡང་འཇུག་པར་གྱིས་ཤིག །སངས་རྒྱས་འཇིག་རྟེན་ལ་ཐུགས་བརྩེ་བ་ཅན་གྱིས་བཀའ་སྩལ་པ། སུ་མུ། སུ་མུ། སུ་མུ། སུ་མུ། སུ་མུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། མུ་རུ། མུ་རུ། མུ་རུ། མུ་རུ། མུ་རུ། མུ་རུ། མུ་རུ། མུ་རུ། མི་རི། མི་རི། མི་རི། མི་རི། མི་རི། མི་རི། མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རཱུ་རཱི་ཏི། རི་རི་རི་རི་རི་རི། རཱི་རཱི་རཱི་རཱི་རཱི་རཱི་ཏི། མི་རི་མི་རི་མི་རི་མི་རི་ཏི། ཧི་སི་མི་རི། མི་རི་ཏི། མི་རི་སི། སཱི་སཱི་སཱི། ཀང་ཀ་རཱ། ཀ་ར་ཀ་ཏ། ཀང་ཀ་རཱ། ཀ་ར་ཀ་ཙ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རཱ། ཀང་ཀ་རོ་ཏི་ཏི། ཀུ་རི་ཤོ། ཀང་ཀ་ར་ཀང་ཀ་རི་ཤི། རི་རི་རི་རི་རི་རི། ཧི་རི་ཏ་ཕུ་སྭ། རི་པུ། །</p>
<p>རི་པུ། །</p>
<p>རི་པུ། །</p>
<p>རི་པུ། །</p>
<p>རི་པུ། །</p>
<p>རི་པུ། །</p>
<p>རི་པུ། །</p>
<p>རི་པུ། །</p>
<p>ནཱ་ཐཱ། ནཱ་ནཱ། ཐཱ་ཐཱ། རི་པུ་རི་པུ། ནཱ་ཐཱ་ཐཱ། ནི་ར་གཙྪ་ཏ། ནི་ར་གཙྪ་ཏ། རི་པུ། །</p>
<p>རི་པུ། ནི་ར་གཙྪ་ཏ། པ་ལཱ་ཡཱ་ཏ། རི་པཱུ་རི་པཱུ། པ་ལཱ་ཡཱ་ཏ། སངས་རྒྱས་འཇིག་རྟེན་ལ་ཐུགས་བརྩེ་བ་ཅན། སེམས་ཅན་ཐམས་ཅད་ལ་ཕན་པར་ལྷག་པར་དགོངས་པ་དང་ལྡན་པ། བྱམས་པ་ལ་གནས་པ། ཐུགས་རྗེ་དང་ལྡན་པ། དགའ་བ་ལ་གནས་པ། བཏང་སྙོམས་ལ་གནས་པ་གཤེགས་ཀྱིས། ཀྵི་ཕྲན་ནི་ར་གཙྪ་ཏ་སྭཱ་ཧཱ། སངས་རྒྱས་ཀྱི་ཡེ་ཤེས་ཀྱི་མཆོག་དང་། ཆོས་ཉིད་ཀྱིས་ལྷ་ཐམས་ཅད་དང་། འབྱུང་པོ་ཐམས་ཅད་ལ་བཀའ་སྩལ་པའི་གསང་སྔགས་གཞི་འདི་དག་ནི་འགྲུབ་བོ། །</p>
<p>ཚིགས་སུ་བཅད་པ་འདི་དག་ནི་འགྲུབ་བོ། །</p>
<p>གང་ལ་སེར་སྣ་རྣམ་ཆགས་པ། །</p>
<p>རྣམ་བཅོམ་དྲི་མ་མེད་མཛད་ཅིང་། །</p>
<p>ཐུགས་ཞི་གནོད་པ་མི་མངའ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>འདྲེན་པ་གང་ཞིག་འགྲོ་བ་རྣམས། །</p>
<p>ཐར་པའི་ལམ་དུ་འཛུད་མཛད་ཅིང་། ཆོས་རྣམས་ཐམས་ཅད་སྟོན་པ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>སྟོན་པ་རྒྱུ་བ་རྣམས་ཀྱི་རྟེན། །</p>
<p>སེམས་ཅན་ཀུན་གྱི་དོན་གྱི་ཕྱིར། །</p>
<p>གང་གིས་བདེ་བ་མངའ་མཛད་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>སྐྱོབ་པ་གང་ཞིག་བྱམས་པ་ཡིས། །</p>
<p>ཐུགས་ཀྱི་འགྲོ་བ་འདི་དག་ཀུན། །</p>
<p>བུ་གཅིག་བཞིན་དུ་རྟག་བསྐྱངས་ཏེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>གང་ཞིག་འཁོར་བར་འཁོར་བ་ཡི། སེམས་ཅན་ཀུན་གྱི་རྟེན་གྱུར་ཅིང་། །</p>
<p>གླིང་དང་དཔུང་གཉེན་གྱུར་པ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>གང་ཞིག་ཆོས་ཀུན་མངོན་སུམ་གྱུར། །</p>
<p>གཙང་ཞིང་སླུ་བ་མི་མངའ་ལ། །</p>
<p>གསུང་གཙང་གཙང་མར་མཛད་པ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>དཔའ་བོ་ཆེན་པོ་གང་སྐྱེས་པས། །</p>
<p>ཕུན་སུམ་ཚོགས་དོན་འབྱོར་གྱུར་ཅིང་། །</p>
<p>དོན་གྲུབ་ཚོགས་ཀྱང་གྲུབ་པ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>གང་ཞིག་སྐྱེས་པས་ས་རྣམས་ནི། །</p>
<p>ནགས་ཚལ་བཅས་པར་རབ་གཡོས་ཤིང་། །</p>
<p>སེམས་ཅན་ཐམས་ཅད་རབ་དགའ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>བྱང་ཆུབ་སྙིང་པོར་གང་ཞིག་གིས། །</p>
<p>ས་དག་རྣམ་དྲུག་གཡོས་གྱུར་ཅིང་། །</p>
<p>བདུད་ཡིད་མི་བདེར་གྱུར་པ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>ཆོས་ཀྱི་འཁོར་ལོ་བསྐོར་བ་ན། །</p>
<p>འཕགས་པའི་བདེན་པ་རྣམ་གསུངས་པ། །</p>
<p>ཐུབ་པའི་སྙན་པ་གང་བྱུང་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>ཡིད་འཕྲོག་གང་གིས་མུ་སྟེགས་བྱེད། །</p>
<p>ཐམས་ཅད་ཆོས་ཀྱིས་ཕམ་མཛད་ཅིང་། །</p>
<p>ཚོགས་ཀུན་དབང་དུ་མཛད་པ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>སངས་རྒྱས་ཁྱེད་ལ་བདེ་ལེགས་མཛད། །</p>
<p>བརྒྱ་བྱིན་ལྷར་བཅས་བདེ་ལེགས་དང་། །</p>
<p>འབྱུང་པོ་ཀུན་གྱིས་བདེ་ལེགས་ནི། །</p>
<p>ཁྱེད་ལ་རྟག་ཏུ་སྦྱིན་གྱུར་ཅིག །སངས་རྒྱས་བསོད་ནམས་མཐུ་དག་དང་། །</p>
<p>ལྷ་རྣམས་ཀྱི་ནི་བསམས་པ་ཡིས། །</p>
<p>ཁྱེད་རྣམས་དོན་འདོད་གང་ཡིན་པ། །</p>
<p>དོན་དེ་དེ་རིང་གྲུབ་གྱུར་ཅིག །རྐང་གཉིས་ཁྱེད་ཅག་བདེ་ལེགས་ཤོག །རྐང་བཞི་ཁྱེད་ཅག་བདེ་ལེགས་ཤོག །ཁྱེད་ཅག་ལམ་འགྲོ་བདེ་ལེགས་ཤོག །ཕྱིར་འོང་དག་ཀྱང་བདེ་ལེགས་ཤོག །ཉིན་མོ་བདེ་ལེགས་མཚན་བདེ་ལེགས། །</p>
<p>ཉི་མའི་གུང་ལའང་བདེ་ལེགས་ཤིང་། །</p>
<p>ཁྱེད་ཅག་ཀུན་ཏུ་བདེ་ལེགས་ཤོག །ཁྱེད་ཅག་སྡིག་པར་མ་གྱུར་ཅིག །སངས་རྒྱས་ལྷ་རྣམས་སྟོང་དག་གིས། །</p>
<p>ཡོངས་སུ་བསྐོར་ཏེ་གཤེགས་མཛད་ཀྱིས། །</p>
<p>སྡང་སེམས་ལྡན་པ་རྣམས་བྱེར་ཅིང་། །</p>
<p>སྙིང་རྗེའི་བདག་ཉིད་ཅན་རྣམས་འཁོད། །</p>
<p>སངས་རྒྱས་རང་སངས་རྒྱས་རྣམས་དང་། །</p>
<p>དགྲ་བཅོམ་སློབ་པའི་བདེན་ཚིག་གིས། །</p>
<p>འཇིག་རྟེན་མི་ཕན་བྱེད་པ་རྣམས། །</p>
<p>གྲོང་ཁྱེར་འདི་ནི་གཏོང་གྱུར་ཅིག །སེམས་ཅན་ཀུན་དང་སྲོག་ཆགས་ཀུན། །</p>
<p>འབྱུང་པོ་ཀུན་དང་ཁྱེད་ཅག་ཀུན། །</p>
<p>བདེ་བ་འབའ་ཞིག་ལྡན་གྱུར་ཅིག །ཐམས་ཅད་ནད་རྣམས་མེད་པར་ཤོག །ཀུན་གྱིས་བཟང་རྣམས་མཐོང་གྱུར་ཅིག །གང་ཡང་སྡིག་པར་མ་གྱུར་ཅིག །འབྱུང་པོ་གང་དག་འདིར་ནི་ལྷགས་གྱུར་ཅིང་། །</p>
<p>ས་དང་བར་སྣང་དག་ལ་གནས་པ་རྣམས། །</p>
<p>སྐྱེ་དགུ་རྣམས་ལ་རྟག་ཏུ་བྱམས་བྱེད་ཤོག །ཉིན་དང་མཚན་དུ་ཆོས་ཀྱང་སྤྱོད་གྱུར་ཅིག །དེ་སྐད་ཅེས་བཀའ་སྩལ་ནས། ཚེ་དང་ལྡན་པ་ཀུན་དགའ་བོས་བཙུན་པ་དེ་བཞིན་བགྱིའོ་ཞེས་གསོལ་ཏེ། བཅོམ་ལྡན་འདས་ཀྱི་ལྟར་མཉན་ནས་ཡངས་པའི་གྲོང་ཁྱེར་དུ་སོང་སྟེ་སྒོའི་ཐེམ་པ་ལ་རྐང་པ་བཞག་ནས། གསང་སྔགས་གཞི་དག་དང་། ཚིགས་སུ་བཅད་པ་འདི་དག་ཀྱང་སྨྲས་སོ། །</p>
<p>བི་ས་ར་ཏ། བི་ས་ར་ཏ། བི་ས་ར་ཏ། བི་ས་ར་ཏ། སངས་རྒྱས་འཇིག་རྟེན་ལ་ཐུགས་བརྩེ་བ་ཅན་གྱིས་བཀའ་སྩལ་ཏོ། །</p>
<p>སངས་རྒྱས་ཐམས་ཅད་ཀྱིས་དགོངས་པ། རང་སངས་རྒྱས་ཐམས་ཅད་ཀྱིས་བསམས་པ། དགྲ་བཅོམ་པ་ཐམས་ཅད་ཀྱིས་བསམས་པ། སློབ་པ་ཐམས་ཅད་ཀྱིས་བསམས་པ། ཉན་ཐོས་ཐམས་ཅད་ཀྱིས་བསམས་པ། བདེན་པའི་ཚིག་དང་ལྡན་པ་ཐམས་ཅད་ཀྱིས་བསམས་པ། ཆོས་ཐམས་ཅད་ཀྱིས་བསམས་པ། ཚངས་པས་བསམས་པ། ཚངས་པ་སོ་སོས་བསམས་པ། འདོད་པའི་དབང་ཕྱུག་གིས་བསམས་པ། དབང་པོས་བསམས་པ། ལྷས་བསམས་པ། ལྷ་མ་ཡིན་གྱི་དབང་པོས་བསམས་པ། ལྷ་མ་ཡིན་ཐམས་ཅད་ཀྱིས་བསམས་པ། ལྷ་མ་ཡིན་གྱི་མངག་གཞུག་པས་བསམས་པ། འབྱུང་པོ་ཐམས་ཅད་ཀྱིས་བསམས་པ། བི་ས་ར་ཏ། བི་ས་ར་ཏ། བི་ས་ར་ཏ། བི་ས་ར་ཏ། སངས་རྒྱས་འཇིག་རྟེན་ལ་ཐུགས་བརྩེ་བ་ཅན་གྱིས་བཀའ་སྩལ་ཏོ། །</p>
<p>མུན་ཙྪ་ཏ། མུན་ཙྪ་ཏ། ཡམས་ཀྱི་ནད་རྣམས་ཞི་བར་གྱུར་ཅིག །ནི་ར་གཙྪ་ཏ། ནི་ར་གཙྪ་ཏ། ནི་ར་གཙྪ་ཏ། ནི་ར་གཙྪ་ཏ། སངས་རྒྱས་ལྷ་ཆེན་པོ་ལྷའི་ཡང་ལྷ། ལྷའི་བླ་མ་གཤེགས་ཤིང་། དབང་པོ་དང་བཅས་པའི་ལྷ་རྣམས་དང་། ཚངས་པ་དང་བཅས་པའི་ལྷ་རྣམས་དང་། དབང་བདག་དང་བཅས་པ་རྣམས་དང་། སྐྱེ་དགུའི་བདག་པོ་དང་བཅས་པ་རྣམས་དང་། འཇིག་རྟེན་སྐྱོང་བ་བཞི་པོ་དག་ཀྱང་འོང་། ལྷ་སྟོང་ཕྲག་དུ་མ་དག་དང་། ལྷ་མ་ཡིན་གྱི་དབང་པོ་རྣམས་དང་། ལྷ་མ་ཡིན་སྟོང་ཕྲག་དུ་མ་དག་ཀྱང་འོང་། བཅོམ་ལྡན་འདས་ལ་མངོན་པར་དད་པའི་འབྱུང་པོ་བརྒྱ་སྟོང་མང་པོ་དག་ཀྱང་སེམས་ཅན་ཐམས་ཅད་ཀྱི་དོན་གྱི་ཕྱིར་འོང་སྟེ། དེ་དག་ཁྱེད་ལ་གནོད་པ་ཆེན་པོ་བྱེད་པར་འགྱུར་གྱིས། ནི་ར་གཙྪ་ཏ། ནི་ར་གཙྪ་ཏ། ནི་ར་གཙྪ་ཏ། ནི་ར་གཙྪ་ཏ། མྱུར་དུ་བྱེར་ཅིག །ཁྱེད་ཅག་ལས་གང་དག་སྡང་བའི་སེམས་དང་ལྡན་པ་དེ་དག་ནི་ཕུང་བར་གྱུར་ཅིག །གང་དག་བྱམས་པའི་སེམས་དང་ལྡན་ཞིང་ཉེས་པར་མི་འདོད་ལ་སྲུང་བར་འཇུག་པར་འདོད་པ་དེ་དག་ནི་འཁོད་ཅིག །ལུས་ལ་ཡང་འཇུག་པར་གྱིས་ཤིག །སངས་རྒྱས་འཇིག་རྟེན་ལ་ཐུགས་བརྩེ་བ་ཅན་གྱིས་བཀའ་སྩལ་པ། སུ་མུ། སུ་མུ། སུ་མུ། སུ་མུ། སུ་མུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། སུ་མུ་རུ། མུ་རུ། མུ་རུ། མུ་རུ། མུ་རུ། མུ་རུ། མུ་རུ། མུ་རུ། མུ་རུ། མི་རི། མི་རི། མི་རི། མི་རི། མི་རི། མི་རི། མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་མི་རི། མུ་རུ་རི་ཏི། རི་རི་རི་རི་རི་རི། རཱི་རཱི་རཱི་རཱི་རཱི་རཱི་ཏི། མི་རི་མི་རི། མི་རི་མི་རཱི་ཏི། ཧི་སི་མི་རི་མི་རི་ཏི། མི་རི་སི། སཱི་སི་མི། ཀང་ཀ་རཱ། ཀ་ར་ཀ་ཏ། ཀང་ར་ཀ་ར། ཀ་ར་ཀ་ཙ། ཀང་ཀ་ར། ཀང་ཀ་རཱ། །</p>
<p>ཀང་ཀ་རཱ། །</p>
<p>ཀང་ཀ་རཱ། །</p>
<p>ཀང་ཀ་རཱ། །</p>
<p>ཀང་ཀ་རཱ། །</p>
<p>ཀང་ཀ་རཱ། །</p>
<p>ཀང་ཀ་རཱ། །</p>
<p>ཀང་ཀ་རཱ། །</p>
<p>ཀང་ཀ་རཱ། །</p>
<p>ཀང་ཀ་རཱ། །</p>
<p>ཀང་ཀ་རཱ། །</p>
<p>ཀང་ཀ་རཱ། །</p>
<p>ཀང་ཀ་རཱོ་ཏཱི་ཏི། ཀུ་རི་ཤོ། ཀང་ཀ་རཱ། །</p>
<p>ཀང་ཀ་རི་ཤི། རི་རི་རི་རི་རི་རི། ཏི་རི་ཏ་ཕུ་སྭ། །</p>
<p>རི་ཕུ། རི་ཕུ། རི་ཕུ། རི་ཕུ། རི་ཕུ། རི་ཕུ། རི་ཕུ། རི་ཕུ། ནཱ་ཐཱ། ནཱ་ནཱ་ཐཱ་ཐཱ། རི་པཱུ། རི་པཱུ། ནཱ་ཐཱ་ཐཱ། ནི་ར་གཙྪ་ཏ། ནི་ར་གཙྪ་ཏ། རི་པུ། རི་པུ། ནི་ར་གཙྪ་ཏ། པ་ལཱ་ཡཱ་ཏ། རི་པཱུ་རི་པཱུ། པ་ལ་ཡཱ་ཏཱ། སངས་རྒྱས་འཇིག་རྟེན་ལ་ཐུགས་བརྩེ་བ་ཅན། སེམས་ཅན་ཐམས་ཅད་ལ་ཕན་པར་ལྷག་པར་དགོངས་པ་དང་ལྡན་པ། །</p>
<p>བྱམས་པ་ལ་གནས་པ། ཐུགས་རྗེ་དང་ལྡན་པ། དགའ་བ་ལ་གནས་པ། བཏང་སྙོམས་ལ་གནས་པ་གཤེགས་ཀྱིས། ཀྵི་ཕྲན་ནི་ར་གཙྪ་ཏ་སྭཱ་ཧཱ། སངས་རྒྱས་ཀྱི་ཡེ་ཤེས་ཀྱི་མཆོག་དང་། ཆོས་ཉིད་ཀྱིས་ལྷ་ཐམས་ཅད་དང་། འབྱུང་པོ་ཐམས་ཅད་ལ་བཀའ་སྩལ་པའི་གསང་སྔགས་གཞི་འདི་དག་ནི་གྲུབ་པའོ། །</p>
<p>ཚིགས་སུ་བཅད་པ་འདི་དག་ནི་གྲུབ་པའོ། །</p>
<p>གང་ལ་སེར་སྣ་རྣམས་ཆགས་པ། །</p>
<p>རྣམ་བཅོམ་དྲི་མ་མེད་མཛད་ཅིང་། །</p>
<p>ཐུགས་ཞི་གནོད་པ་མི་མངའ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>འདྲེན་པ་གང་ཞིག་འགྲོ་བ་རྣམས། །</p>
<p>ཐར་པའི་ལམ་དུ་འཛུད་མཛད་ཅིང་། །</p>
<p>ཆོས་རྣམས་ཐམས་ཅད་སྟོན་པ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>སྟོན་པ་རྒྱུག་པ་རྣམས་ཀྱི་རྟེན། །</p>
<p>སེམས་ཅན་ཀུན་གྱི་དོན་གྱི་ཕྱིར། །</p>
<p>གང་གིས་བདེ་བ་མངའ་མཛད་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>སྐྱོབ་པ་གང་ཞིག་བྱམས་པ་ཡི། །</p>
<p>ཐུགས་ཀྱིས་འགྲོ་བ་འདི་དག་ཀུན། །</p>
<p>བུ་གཅིག་བཞིན་དུ་རྟག་བསྐྱངས་ཏེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>གང་ཞིག་འཁོར་བར་འཁོར་བ་ཡི། །</p>
<p>སེམས་ཅན་ཀུན་གྱི་རྟེན་གྱུར་ཅིང་། །</p>
<p>གླིང་དང་དཔུང་གཉེན་གྱུར་པ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>གང་ཞིག་ཆོས་ཀུན་མངོན་སུམ་གྱུར། །</p>
<p>གཙང་ཞིང་སླུ་བ་མི་མངའ་ལ། །</p>
<p>གསུང་གཙང་གཙང་མར་མཛད་པ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>དཔའ་བོ་ཆེན་པོ་གང་སྐྱེས་པས། །</p>
<p>ཕུན་སུམ་ཚོགས་དོན་འབྱོར་གྱུར་ཅིང་། །</p>
<p>དོན་གྲུབ་ཚོགས་ཀྱང་གྲུབ་པ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>གང་ཞིག་སྐྱེས་པས་ས་རྣམས་ནི། །</p>
<p>ནགས་ཚལ་བཅས་པར་རབ་གཡོས་ཤིང་། །</p>
<p>སེམས་ཅན་ཐམས་ཅད་རབ་དགའ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>བྱང་ཆུབ་སྙིང་པོར་གང་ཞིག་གིས། །</p>
<p>ས་དག་རྣམ་དྲུག་གཡོས་གྱུར་ཅིང་། །</p>
<p>བདུད་ཡིད་མི་བདེར་གྱུར་པ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>ཆོས་ཀྱི་འཁོར་ལོ་བསྐོར་བ་ན། །</p>
<p>འཕགས་པའི་བདེན་པ་རྣམ་གསུངས་པ། །</p>
<p>ཐུབ་པའི་སྙན་པ་གང་བྱུང་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>ཡིད་འཕྲོག་གང་གིས་མུ་སྟེགས་བྱེད། །</p>
<p>ཐམས་ཅད་ཆོས་ཀྱིས་ཕམ་མཛད་ཅིང་། །</p>
<p>ཚོགས་ཀུན་དབང་དུ་མཛད་པ་དེ། །</p>
<p>ཁྱེད་ལ་བདེ་ལེགས་མཛད་པར་འགྱུར། །</p>
<p>སངས་རྒྱས་ཁྱེད་ལ་བདེ་ལེགས་མཛད། །</p>
<p>བརྒྱ་བྱིན་ལྷར་བཅས་བདེ་ལེགས་དང་། །</p>
<p>འབྱུང་པོ་ཀུན་ཀྱང་བདེ་ལེགས་ནི། །</p>
<p>ཁྱེད་ལ་རྟག་ཏུ་སྦྱིན་གྱུར་ཅིག །སངས་རྒྱས་བསོད་ནམས་མཐུ་དག་དང་། །</p>
<p>ལྷ་རྣམས་ཀྱི་ནི་བསམས་པ་ཡིས། །</p>
<p>ཁྱེད་ཀྱི་དོན་འདོད་གང་ཡིན་པ། །</p>
<p>དོན་དེ་དེ་རིང་འགྲུབ་གྱུར་ཅིག །རྐང་གཉིས་ཁྱེད་ཅག་བདེ་ལེགས་ཤོག །རྐང་བཞི་ཁྱེད་ཅག་བདེ་ལེགས་ཤོག་ཁྱེད་ཅག་ལམ་འགྲོ་བདེ་ལེགས་ཤོག །ཕྱིར་འོང་རྣམས་ཀྱང་བདེ་ལེགས་ཤོག །ཉིན་མོ་བདེ་ལེགས་མཚན་བདེ་ལེགས། །</p>
<p>ཉི་མའི་གུང་ལའང་བདེ་ལེགས་ཤིང་། །</p>
<p>ཁྱེད་ཅག་ཀུན་ཏུ་བདེ་ལེགས་ཤོག །ཁྱེད་ཅག་སྡིག་པར་མ་གྱུར་ཅིག །སངས་རྒྱས་ལྷ་རྣམས་སྟོང་དག་གིས། །</p>
<p>ཡོངས་སུ་བསྐོར་ཏེ་གཤེགས་མཛད་ཀྱིས། །</p>
<p>སྡང་སེམས་ལྡན་པ་རྣམས་བྱེར་ཅིག །སྙིང་རྗེའི་བདག་ཉིད་ཅན་རྣམས་འཁོད། །</p>
<p>སངས་རྒྱས་རང་སངས་རྒྱས་རྣམས་དང་། །</p>
<p>དགྲ་བཅོམ་སློབ་པའི་བདེན་ཚིག་གིས། །</p>
<p>འཇིག་རྟེན་མི་ཕན་བྱེད་པ་རྣམས། །</p>
<p>གྲོང་ཁྱེར་འདི་ནི་གཏོང་གྱུར་ཅིག །སེམས་ཅན་ཀུན་དང་སྲོག་ཆགས་ཀུན། །</p>
<p>འབྱུང་པོ་ཀུན་དང་ཁྱེད་ཅག་ཀུན། །</p>
<p>བདེ་བ་འབའ་ཞིག་ལྡན་གྱུར་ཅིག །ཐམས་ཅད་ནད་རྣམས་མེད་པར་ཤོག །ཀུན་གྱིས་བཟང་རྣམས་མཐོང་གྱུར་ཅིག །གང་ཡང་སྡིག་པར་མ་གྱུར་ཅིག །འབྱུང་པོ་གང་དག་འདིར་ནི་ལྷགས་གྱུར་ཅིང་། །</p>
<p>ས་དང་བར་སྣང་དག་ན་གནས་པ་རྣམས། །</p>
<p>སྐྱེ་དགུ་རྣམས་ལ་རྟག་ཏུ་བྱམས་བྱེད་ཤོག །ཉིན་དང་མཚན་དུ་ཆོས་ཀྱང་སྤྱོད་གྱུར་ཅིག །འཕགས་པ་ཡངས་པའི་གྲོང་ཁྱེར་དུ་འཇུག་པའི་མདོ་ཆེན་པོ་རྫོགས་སོ།། །</p>
<p></p>
<footer>
<p>Text sourced from the 84000 Project.</p>
<p>These works are provided under the protection of a Creative Commons CC BY-NC-ND (Attribution - Non-commercial - No-derivatives) 3.0 copyright. It may be copied or printed for fair use, but only with full attribution, and not for commercial advantage or personal compensation. For full details, see the <a href='https://github.com/84000/all-data/blob/master/Terms_of_Use.md' target='_blank'>documentation for Terms of Use</a>.</p>
<p>Prepared for SuttaCentral by <span class='editor'>Ven. Vimala</span>.</p>
</footer>
</article>
</body>
</html>